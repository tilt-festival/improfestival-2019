19.-21. septembrini toimub Tallinnas seitsmes rahvusvaheline improteatrite festival Tilt! Improteater eristub klassikalisest teatrist selle poolest, et kõik mida publik etendusel näeb, sünnib kohapeal, improviseerituna publiku antud inspiratsioonisõnadest. Seega on iga etendus vahetu ja kordumatu, sest kahte täpselt ühesugust lugu pole võimalik lavale panna. Tilt toob teie ette parimad impronäitlejad ja -koolitajad nii Eestist kui üle kogu maailma!

Selle asemel, et pileteid ühekaupa osta, on võimalik endale soetada ka festivali pass, millega on etenduste külastamine soodsam kui eraldi täishinnaga pileteid ostes. Festivali passide hulk on piiratud.

Festivali passi hind on 75 eurot.
