## The Improv Speakeasy (NOR) - “Alice impromaailmas”

Alice impromaailmas on väga tõsine etendus - aga ainult niikaua kuni Alice kukub jäneseurgu - pärast seda on kõik võimalik! See on improviseeritud spin-off Lewis Carrolli armastatud jutustusest, kus sukeldutakse imede fantastilisse maailma, milles on võimalik kohtuda Ärtuemandaga (võib-olla, me ei tea), Hullu Kübarsepaga (võib-olla), suitsetava Röövikuga (võib-olla) ja Irvik Kassiga (jah, palun!). Samal ajal tegeletakse reaalsete tagajärgedega, mida toob Alice’i kadumine pooleks päevaks. Kus lõppeb reaalsus ja algab fantaasia? Publik otsustab, kes on Alice ja millisesse auku ta kukub (olgem nüüd viisakad, palun). 

---
 
The Improv Speakeasy on Impro Neuf Internationali, Oslo suurima improteatri kogukonna majatiim ja asutajad. Nad armastavad kõrgkultuuri ja allapoole vööd huumorit: sa ei oska kunagi arvata, kas nende järgmine stseen on shakespeare’lik tragöödia või Family Guy. Nad on kummaline segu klounidest, näitlejatest, hularõnga artistidest, muuseumi kuraatoritest, arstidest ja neuroteadlastest, kelle sihiks on panna ühte etendusse nii süda kui mõistus. Viimased viis aastat on nad valvanud improteatri Chateu Neuf üle, kus nad esinevad, võõrustavad, õpetavad ja toetavad uusi truppe, et tagant tõugata Norra improteatri plahvatuslikku tõusu. 
 
Speakeasy on Aree Witoelar, Johanne Hofseth, Sverre Breian, Robin Sverd, Magnus Aasheim, Benedicte Alnæs, Eivind Hildre Spilling ja Helene Holbæk. Kokku on neil 50 aastat improkogemust ning nad on esinenud Taanis, Rumeenias, Poolas, Bulgaarias, Hollandis, Saksamaal ja mujal Euroopas. 
 
- [improvspeakeasy.com](https://improvspeakeasy.com)
- [facebook.com/improvspeakeasy](https://facebook.com/improvspeakeasy)
- [improneuf.no](https://improneuf.no)

## 7 Women of Different Ages (POL)

“Huumor, jõud, emotsioon ja tõde. Võimas kombinatsioon, mis tõestab professionaalse ja tahtliku töö olulisust” / Ajakiri „Status” 

```
„The God created her, the Devil possessed,
Forever she’s sinful, forever she’s saint,
The good, and the bad, the tricky, sincere
The passion, despair, the smile, and the tear,
And angel, and demon, and terror, and wonder,
The peak over clouds, depth deep as can be,
Beginning, the end, the woman - that’s me.”
 
/Julian Tuwim
```
 
„7 Women of Different Ages” on ka Krzysztof Kieślowski dokumentaalfilmi pealkiri, mis on selle etenduse otseseks inspiratsiooniks. Näitlejad ja naised publikust jagavad oma elust teatud hetki ja tõdemusi, mida nad on neil momentidel mõistnud või mis on aastatega muutunud. Nende lugude põhjal viiakse publik improviseeritud seiklusele, milles jutustatakse läbi mitme loo naiseks olemisest XXI sajandil . 
 
---
 
7 Women of Different Ages (7 naist erinevas vanuses) on Poolast pärit grupp improviseerijaid, kellel on oma alal palju kogemusi, ja ka ohtralt elukogemust. Trupi hulgast võib leida mitte ainult näitleja ja filmirežissööri, aga ka matemaatiku, sisekujundaja ja horvaatia filoloogi - ja me räägime praegu ainult nende haridusest. 
 
- [facebook.com/7womenofdifferentages](https://facebook.com/7womenofdifferentages)
- [instagram.com/7women.improv](https://instagram.com/7women.improv)
