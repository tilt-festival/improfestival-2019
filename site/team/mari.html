<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Mari-Riin Paavo</h3></div><div class="modal-body"><div class="row"><div class="col-xs-12 col-lg-4"><picture><img title="Mari-Riin Paavo" alt="Mari-Riin Paavo" class="img-responsive img-grayscale" integrity="sha256-agpgKsbDTGeU/S1cSualywahQJgAidn5UQKOt+nkOVE=" crossorigin="anonymous" src="/assets/team/mari-6a0a602ac6c34c6794fd2d5c4ae6a5cb06a140980089d9f951028eb7e9e43951.jpg"></picture></div><div class="col-xs-12 col-lg-8"><div class="text-content"><p>Mari-Riin Paavo, selle aastase festivali sotsiaalmeediaguru, on ametilt tegelikult valguskujundaja. Ja seda juba seitsmendat aastat. Improfestivaliga TILT on Mari-Riin seotud alates algusest, päris esimesest festivalist.</p><p>Senimaani on ta festivalil tegelenud just valgusega, hallates kogu festivali tehnilist ülesehitust ning teenindamist. Sel aastal soovis Mari-Riin läheneda TILT’‘ile teise nurga alt, nautida etendusi PÄRISELT, mitte valguspuldi tagant. Sotsiaalmeedia valdkonnas on tal küll pisike kogemus juba käpas, kuid peamiseks suhtumiseks ja motoks on “Ma improviseerin!”</p><p>Improteatrini jõudis Mari-Riin läbi Raheli ning suure soovi avastada impromaailma, seda just lavalolijate toetamise kaudu. Noore valgustaja meelest on improteatri puhul kirss tordil, et ka niiöelda lavatagune meeskond (sh heli ja valgus) on tugevalt kaasatud etendusse ning see eeldab pidevat valmisolekut, kaasa mõtlemist, ette mõtlemist!</p><p>Lisaks improteatrite festivalile TILT, saab Mari-Riinu kui valguskujundaja tehtud tööde hulka lugeda järgmisi lavastusi: “Etturid” (lav. Taago Tubin), “Tähtede seis” (lav. Ringo Ramul), “Elav laip” (lav. Kristo Viiding), “Krdi loll lind” (lav. Taago Tubin), “Mäng on alanud” (lav. Tanel Jonas), jpt.</p></div></div></div></div></body></html>
