<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Jaa !mproteater ja Improkutsikad (EST) &amp; Ruutu10 (EST)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">20 September kell 19:30 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/jaa_ruutu10-f94e343919dc81f1e7ad75e6588e009680ea2cb7edec3debe8d6ca444e54c1a8.jpg"></source> <source media="(min-width: 768px)" srcset="/assets/performers/wide/jaa_ruutu10-f94e343919dc81f1e7ad75e6588e009680ea2cb7edec3debe8d6ca444e54c1a8.jpg"></source> <img src="/assets/performers/square/jaa_ruutu10-67df824d7b1385667835ef307f99601b022d4bdf2c074c0d0ee633a760883923.jpg" alt="Jaa and Ruutu10"> </picture><h2 id="jaa-mproteater-ja-improkutsikad-est---maestro">Jaa !mproteater ja Improkutsikad (EST) - “Maestro”</h2><p>Eesti keeles</p><p>Maestro on maailmakuulus improformaat, mille on autoriks on vanameister Keith Johnstone. Eestis esmakordselt lavalaudadele jõudev etendus toob lavale eri vanuses ja kogemusega improtajad, kelle eesmärgiks on omavahelises mõõduvõtus selle õhtu Meister selgitada. Võidule viivad publiku antud hinded aga ka hea läbisaamine Fortunaga. Ootame kõiki oma lemmikuid leidma ja neile kaasa elama!</p><hr><p>Jaa !mproteater on juba kümme hooaega pakkunud vaatajatele head improt nii lühikeste sketšide kui pikemate lugude näol. Improkutsikad on noorte teatritrupp, mis sai neli aastat tagasi alguse Rahumäe Põhikoolist. Koos moodustavad nad omapärase dünaamikaga sümbioosi, milles kogemuste ja energia vahetamine toimub eri suundades ning kõigil on miskit õppida.</p><ul><li><a href="https://facebook.com/jaaimproteater" target="_blank">facebook.com/jaaimproteater</a></li><li><a href="https://instagram.com/jaaimproteater" target="_blank">instagram.com/jaaimproteater</a></li><li><a href="https://instagram.com/improkutsikad" target="_blank">instagram.com/improkutsikad</a></li></ul><h2 id="ruutu10-est---see-oli-nali-onju">Ruutu10 (EST) - “See oli nali, onju?!”</h2><p>Eesti keeles</p><p>Tilt 2019 tuleb esmaesitusele Ruutu10 kõige uuem pikk-formaat! See keskendub humoorikale ja tempokale loole, millel on intrigeeriv algus ja õpetlik lõpp. Põnevad karakteriliinid loovad vaheldusrikka terviku, mis paneb sind uskumatusega küsima: “See oli nali, onju?”</p><hr><p>Ruutu10 on improteater, kelle eesmärgiks on arendada improkomöödia kvaliteeti Eestis. Nad alustasid tegevust 2013. aasta veebruaris Tartus ning on nüüd laienenud ka Tallinnasse. Igal aastal on nende kavas erinevad etendused ning töötoad, mis aitavad kasvatada pühendunud improkogukonda. Ruutu10 improviseerijad on õppinud improkomöödiat Chicagos, Londonis, Barcelonas, Kopenhaagenis ja Tamperes oma ala parimate juhendajate käe all.</p><p>Laval improviseerivad: Jürmo Mehine, Martin Junna, Rauno Meronen ja Toivo Värbu.</p></div></div></div></body></html>
