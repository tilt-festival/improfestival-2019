<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">“Sõnadeta: Heliline teos!” &amp; “Portmanteau”</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">21 September kell 18:15 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/mixer_ef-fb7b477aef933ae809a2516db61cfaf61c5fcca3488bdb2fec4c2a4287debc52.jpg"></source> <source media="(min-width: 768px)" srcset="/assets/performers/wide/mixer_ef-fb7b477aef933ae809a2516db61cfaf61c5fcca3488bdb2fec4c2a4287debc52.jpg"></source> <img src="/assets/performers/square/mixer_ef-a81e3104aa1438d2004683477f9dfe2e3ffe0b0363a927d8a8dcdc3c68e680ae.jpg" alt="Mixer EF"> </picture><p>Seitsmendal rahvusvahelisel improteatrite festivalil Tilt on au võõrustada külalisi lähemalt ja kaugemalt. Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad kui lihtsalt eimillestki etenduse loomine! Mixer show etenduse päeval on erinevatest truppidest ja erineva kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!</p><h2 id="sõnadeta-heliline-teos-juhendaja-stacey-smith-usa">“Sõnadeta: Heliline teos!”. Juhendaja: Stacey Smith (USA)</h2><p>Inglise keeles</p><p>Me laulame, kui sõnad otsa saavad. Aga mis saab siis, kui lauludestki sõnad ära võtta? See etendus uurib lähemalt helide kasutamise võimalusi laval ning näitab, kuidas esinejad saavad oma emotsioone võimendada, et luua muusikalisi teoseid, millel pole sõnu.</p><h2 id="portmanteau-juhendaja-phil-whelans-gbr">“Portmanteau”. Juhendaja: Phil Whelans (GBR)</h2><p>Inglise keeles</p><p>Kolm või neli tegelast - kellest mõni, mitte ükski või kõik tunnevad teineteist - on ühes asukohas (võimalik, et asukoht on publiku poolt pakutud). Tegelased jäävad sinna, vabatahtlikult või mitte, terveks etenduseks. Nende kolme või nelja suhtlus võiks olla terve etendus. Aga see pole.</p><p>Koosveedetud aja jooksul räägib iga tegelane ühe loo ja iga lugu ärkab laval ellu, enne kui me keskse narratiivi juurde tagasi jõuame, milleks on neli karakterit meie asukohas. Lood võivad olla autobiograafilised, päris, väljamõeldud või mitte ükski eelmainitust. Nad võivad muuta karaktereid “meta” loos ja seega seda lugu edasi arendada. Aga ka mitte. Kõik on võimalik. Just nimelt; see on Portmanteau.</p></div></div></div></body></html>
