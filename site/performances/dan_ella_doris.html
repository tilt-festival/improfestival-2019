<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Dan &amp; Ella (FRA/ESP) &amp; Doris Likes Everything (FIN)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">20 September kell 21:15 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/dan_ella_doris-4d2561c338da0727e1b222a4a33a239e4b75cc28303926e63d2d29c533cf7630.jpg"></source> <source media="(min-width: 768px)" srcset="/assets/performers/wide/dan_ella_doris-4d2561c338da0727e1b222a4a33a239e4b75cc28303926e63d2d29c533cf7630.jpg"></source> <img src="/assets/performers/square/dan_ella_doris-2461707554d3e15296758a71e197884aa53da1cae84e61b99f0a5e73865f137f.jpg" alt="Dan, Ella and Doris"> </picture><h2 id="dan--ella-fraesp---origami-luik">Dan &amp; Ella (FRA/ESP) - “Origami luik”</h2><p>Inglise keeles</p><p>“Origami luik” on etendus suhete resonantsist.</p><p>Origamis, Jaapani kunstivormis, sisaldab tükk paberit lõputult võimalusi, milles iga volt viib materjali lõpliku vormi poole. Isegi kui see valmis saab, hoiab origami luik endas endiselt võimalusi, mis temast oleks võinud saada. Etenduses “Origami Luik”, toovad Ella Galt (BIG, Barcelona) ja Dan Seyfried (La Carpe Haute, Strasbourg) lavale intiimse teatrilise avastusretke multiversiumi teooriasse, kus kõik valikud, mis sa kunagi tegid või ei teinud eksisteerivad kujuteldamatult tohutus paralleeluniversumite kogus. Kui võimalikud maailmad meie ees lahti rulluvad, avastame, et meie otsused on ühtaegu meeletult võimsad, ning samas täiesti tähtsusetud.</p><hr><p>Dan ja Ella kohtusid mõned aastat tagasi Barcelonas festivalil BIG IF 2. Nad on mõlemad professionaalsed näitlejad ja improviseerijad, Ella grupis BIG (Barcelonas, Hispaanias) ning Dan grupis La Carpe Haute (Strasbourgis, Prantsusmaal). Nad mängisid esimest korda duona, kui Poola festival (Podaj Wioslo, Gdansk 2018) esitas neile väljakutse luua koos formaat, mis põhineks nimel, mille inimesed neile Facebookis välja pakkusid. Seeläbi avastasid nad, et armastavad koos improviseerimist ning nii sündiski nende duo ja etendus “Origami luik”. Ja muide, neile meeldib mängida valjusid linde! facebook.com/origamiswanimpro/</p><h2 id="doris-likes-everything-fin---kaotajate-tsirkus">Doris Likes Everything (FIN) - “Kaotajate tsirkus”</h2><p>Inglise keeles</p><p>“Kaotajate tsirkus” on improviseeritud jutustus, mis leiab aset rändtsirkuste kuldajal. See on etendus, mis segab kokku klassikalise südantsoojendava musta lamba loo tsirkuseetenduste vapruse ja vaatemängulisusega. Loost ei puudu ka pilk põnevasse, kuid raskesse ellu, mis algab esinejate jaoks siis, kui eesriie sulgub.</p><hr><p>Doris Likes Everything näitlejatel on kokku ligi 30 aastat improkogemust. Neid huvitab uute oskuste omandamine ning enda ja üksteise aina järgmistele tasemele innustamine. Nüüdseks on nad esinenud juba kolmes eri riigis ning Doris Likes Everything on võtnud kuju ideaalse kombinatsioonina veidrusest ja ägedusest. Nad võtavad oma projekte tõsiselt, kuid ei unusta neid alati vürtsitada siira lustakusega.</p><ul><li><a href="https://facebook.com/dorislikeseverything" target="_blank">facebook.com/dorislikeseverything</a></li><li><a href="https://instagram.com/dorislikeseverything" target="_blank">instagram.com/dorislikeseverything</a></li></ul></div></div></div></body></html>
