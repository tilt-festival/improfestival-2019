<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">“Metronoom” &amp; “Pilveatlas”</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">20 September kell 18:15 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/mixer_cd-2082c64828a1bf33ef07757ce5a05813d79e959e1aa7e7044ff6462606b63c51.jpg"></source> <source media="(min-width: 768px)" srcset="/assets/performers/wide/mixer_cd-2082c64828a1bf33ef07757ce5a05813d79e959e1aa7e7044ff6462606b63c51.jpg"></source> <img src="/assets/performers/square/mixer_cd-e0bba67fdc56ebbe57c03be9e2d1c91ac5af09572b8475f3f3d14d89564c0968.jpg" alt="Mixer CD"> </picture><p>Seitsmendal rahvusvahelisel improteatrite festivalil Tilt on au võõrustada külalisi lähemalt ja kaugemalt. Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad kui lihtsalt eimillestki etenduse loomine! Mixer show etenduse päeval on erinevatest truppidest ja erineva kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!</p><h2 id="metronoom-juhendaja-václav-wortner-cze">“Metronoom”. Juhendaja: Václav Wortner (CZE)</h2><p>Inglise keeles</p><p>Muusika on selle etenduse järeleandmatu metronoom. See paneb näitlejad oma kehadega stseene maalima, luues pilte, kompositsioone, maastikke ja keskkondi. Kui muusika hääbub, ilmuvad karakterid, süžeed, vestlused ja lood, mis on inspireeritud varem nähtud piltidest. Meie elude metronoom aga tiksub edasi, ajades lõpuks iga loo laiali ning ajendades näitlejaid jälle füüsilisi pilte looma, mis inspireerivad uusi lugusid… Selline on elu ja “Metronoomi” olemus.</p><h2 id="pilveatlas-juhendaja-aree-witoelar-idnnor">“Pilveatlas”. Juhendaja: Aree Witoelar (IDN/NOR)</h2><p>Inglise keeles</p><p>“Pilveatlas”, inspireeritud David Mitchelli paljukiidetud romaanist, räägib eepilise loo inimkonnast kuue erineva sisuliini kaudu kuuel erineval ajastul. Esinejad loovad sellise etenduse, mis on täielikult improviseeritud publiku ettepanekute põhjal. “Pilveatlas” on ideaalne improetendus suurtele gruppidele kasutades ära kõiki erinevaid lava nurki, tempot ja stiile. See formaat sobib ideaalselt rahvusvahelisele grupile, toomaks lavale inimkonna teekonda läbi kultuuri ja aja.</p><ul><li>Pilveatlas on Aree Witoelari loodud formaat, millega Impro Neuf International Norras end esitleb.</li></ul></div></div></div></body></html>
