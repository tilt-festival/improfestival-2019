<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">“Bonnie &amp; Clyde” &amp; “The Dropthrough”</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">19 September kell 18:10 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/mixer_ab-56d071d3a9aaaca770aa2562202abb3a8a9a6f438ded0e65bdef966c4b6025fc.jpg"></source> <source media="(min-width: 768px)" srcset="/assets/performers/wide/mixer_ab-56d071d3a9aaaca770aa2562202abb3a8a9a6f438ded0e65bdef966c4b6025fc.jpg"></source> <img src="/assets/performers/square/mixer_ab-bb0f229d606c1e82b26871c5ff17a12ada2b00078bc9db891c4de20f1b8853cf.jpg" alt="Mixer AB"> </picture><p>Seitsmendal rahvusvahelisel improteatrite festivalil Tilt on au võõrustada külalisi lähemalt ja kaugemalt. Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad kui lihtsalt eimillestki etenduse loomine! Mixer show etenduse päeval on erinevatest truppidest ja erineva kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!</p><h2 id="bonnie--clyde-juhendaja-małgorzata-różalska-pol">“Bonnie &amp; Clyde”. Juhendaja: Małgorzata Różalska (POL)</h2><p>Inglise keeles</p><p>Bonnie ja Clyde - kaks partnerit. Kuritöös. Jutustuses. Impros. Ükskõik kui mitu inimest etenduses mängivad, on aluseks ikka ja alati kaheinimese stseen. See on ideaalne viis kõikide maailma lugude rääkimiseks: läbi kahe karakteri vahelise dünaamika. Läbi armastuse. Vihkamise. Saladuste. Kohustuste. Shrek ja Eesel. Arya ja Hagijas. Jules ja Vincent. Claire ja Frank Underwood. Rick ja Morty. Selles formaadis võtame luubi alla kõige populaarsemad kahe karakteri vahelised dünaamikad.</p><h2 id="the-dropthrough-juhendaja-jeron-dewulf-leiva-bel">“The Dropthrough”. Juhendaja: Jeron Dewulf Leiva (BEL)</h2><p>Inglise keeles</p><p>Esinejad küsivad publikult mingi üldise teema, näiteks “vesi”, ja alustavad seejärel koos publikuga ajurünnakut, mis inspireerib neid esimese stseeni loomisel. Sellele järgneb teine stseen, mis on ajendatud eelmisest jne. Osalejad saavad inspiratsiooni emotsioonist, lausest või liikumisest ning võivad igal hetkel alustada uue stseeni, grupiliikumise või monoloogiga. 30 minuti jooksul näeb publik umbes 20 stseeni, liikumist või monoloogi, mis on inspireeritud etteantud teemast ja eelnevatest stseenidest.</p></div></div></div></body></html>
