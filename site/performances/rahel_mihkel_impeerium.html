<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Rahel ja Mihkel (EST) &amp; Improteater IMPEERIUM (EST)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">19 September kell 19:30 Katariina kirik (Vene 14a)</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/rahel_mihkel_impeerium-82c8b8cd1be8636b924b65086e1a562d78c04b3becbe8a6b6c383fea77874e41.jpg"></source> <source media="(min-width: 768px)" srcset="/assets/performers/wide/rahel_mihkel_impeerium-82c8b8cd1be8636b924b65086e1a562d78c04b3becbe8a6b6c383fea77874e41.jpg"></source> <img src="/assets/performers/square/rahel_mihkel_impeerium-3aa9d1e52bca1cc03565803f57eaa2176b1aa64cc9c2b3914d5dfec226e8dd4c.jpg" alt="Rahel and Mihkel"> </picture><h2 id="rahel-ja-mihkel-est---vastamata-kõned">Rahel ja Mihkel (EST) - “Vastamata kõned”</h2><p>Eesti keeles</p><p>Laval on kaks tegelast. Võib-olla on nad lapsepõlvesõbrad, kallimad, sugulased, head kolleegid? Kes nad täpselt teineteisele on, jääb publiku öelda. Igal juhul on nad inimesed tänapäevast, kellega koguaeg midagi juhtub. Nagu meie kõigiga. Ning esimese asjana tahaks ju äsja juhtunut teistega jagada. Olgu see siis pildi, kõne või sõnumi näol. Neil kahel ei õnnestu aga saatuse tahtel kuidagi omavahel kontakti luua. Kõlab tuttavalt?</p><p>Rahel ja Mihkel jagavad improvaimustust kahepeale kokku juba 18 aastat. Rahel oli Mihkli esimene improõpetaja. Mihkel kiidab teda siiani kui väga head õpetajat ja esinejat. Kuid mitte Rahelile endale, vaid teistele. Rahel jälle on kõigile rääkinud, kuidas ta igatseb Mihkliga koos mängimist. Noh, kõigile peale Mihkli. Olles mõlemad varases keskeas, keskenduvad nad suure tõenäosusega teemadele, mis huvitavad just teisi nendesuguseid: kas ma olen piisavalt edukas; kuidas oravrattas ellu jääda; kuidas tappa oma ülemus? Need on universaalsed teemad, mis võiksid kõnetada ka teisi keskealisi.</p><h2 id="improteater-impeerium-est---kirjaniku-eksklusiivsetel-tekstidel">Improteater IMPEERIUM (EST) - “Kirjaniku eksklusiivsetel tekstidel”</h2><p>Eesti keeles</p><p>Imperaalid aitavad kirjanikul lõpetada uut hitt-näidendit! Etendus saab alguse kirjaniku sulest – näitekirjanik saab inspiratsiooni pealtvaatajatelt ja kirjutab kohapeal publiku silme all etenduse esimese stseeni. Sünnivad esimesed tegelased, tegevuspaik, käivitub sündmustik. Näitlejad aga näevad teksti esimest korda alles laval ja hakkavad seda kohe esitama. Kuhu lugu edasi liigub ja millega lõpeb, on improteatrile kohaselt juba improviseeritud ja selgub kohapeal.</p><hr><p>Improteater IMPEERIUM kasvas välja 2014. aastal esimesest professionaalsest improtrupist Eestis. Liikmed on kutselised näitlejad, kes lisaks IMPEERIUMile kuuluvad teiste Eesti teatrite draamatruppidesse või tegutsevad vabakutselistena erinevates teatri-, tele- ja filmiprojektides. Peale näitlejate on IMPEERIUMis ka andekad muusikud ning suurepärased valguskunstnikud, kes aitavad levitada improarmastust Eestis. Impros ei tea keegi, mis juhtuma hakkab, kuid kõik on võimalik! Ladinakeelne sõna ’imperium’ tähendab võimu.</p><p>Truppi kuuluvad: Näitlejad: Erki Aule, Merilin Kirbits, Maarika Mesipuu-Veebel, Maarius Pärn, Kati Ong, Rauno Kaibiainen, Mairi Tikerpalu, Tarvo Krall.</p><p>Muusikud: Madis Kreevan, Madis Jürgens ja Ragnar Toompuu.</p><p>Valgustaja: Mario Saarik.</p><ul><li><a href="https://facebook.com/improimpeerium" target="_blank">facebook.com/improimpeerium</a></li><li><a href="https://improimpeerium.ee" target="_blank">improimpeerium.ee</a></li></ul></div></div></div></body></html>
